
---
# 第一章 无法沟通
你成日话我唔关心屋企嘅事，你有冇霖过系你自己嘅原因。
人哋同你正常沟通，你有冇认真睇人哋讲嘅乜嘢，有冇尊重对方，有冇打算平等交流，有冇考虑过对方感受。

就最近我同你讲结婚相关嘅嘢，我同你理一理。

---
## 第一次
- 我同你讲对方家庭打算结婚出钱50W俾到我同我女朋友组建嘅新家庭。
- 我其实不过系传达对方嘅意思俾你知道。我冇话你一定要出呢个钱。
- 而且以事论事，人哋肯出钱有人哋嘅理由，宜家唔系要你多出钱，而系公平大家出一样。
- 然而，你根本冇打算去理解，去沟通女方父母嘅想法，你就同我讲

### 1.
- 你的原话：【我看到沟通的，你们的思维，包括你或者说你女朋友，失望！！！不想顷了】
- 呢个就系你一贯同其他人，同我沟通时候嘅方式，态度。亦即系，
- 只要事情同你想法唔一样，你就拒绝去理解，去沟通。
### 2.
- 然后你就会做第二件事，就系训斥对方。
- 你的原话：【做人父母，做人儿子，想过大家吗！！！】
- 我只不过将女方父母嘅提议，想法传达俾你知，你就怪我冇考虑过大家。我唔知道我究竟有乜错。

### 小结
- 就以上两样，我得出结论就系，冇得同你沟通，我就算只系同你传达一个唔系我自己嘅想法，都要俾你闹。咁我何苦同你沟通呢。
- 我再次强调，你可以翻看聊天记录，我从头到尾冇讲过你一定要出呢笔钱，你唔出就如何如何，我只不过系同你讲女方父母嘅打算。
- 你讲我系你个仔，你又有冇当我系你个仔。呢件事我应该同你系同一阵线去讨论，然而你就当我系敌人，求其揾个理由过嚟问你拿钱。所以你三句唔埋两句就开始闹人。

---
## 第二次
- 讲我女朋友买车嘅事。
- 我原话【这个事人家全额买的嫁妆，我最多给点建议，不是你跟我应该去决定或者选择的东西】
- 你可以见到，我最一开始就讲清楚，呢个系人哋嫁妆，而且系人哋全额买嘅，所以自然唔系我地应该发表太多意见嘅嘢。
- 注意，我冇怪任何人，我亦都冇训斥你。我只不过将客观事实原原本本讲清楚，然后你就开始发脾气了。就开始觉得我喺度针对你了
### 小结
- 以上两次，就系我同你沟通嘅结果。你可以睇下，我从来由头到尾冇怪过你，冇训斥过你，甚至我都冇直接否定过你，甚至可能有误会我都想去解释。
- 然而你系点对我嘅，第一次拒绝沟通，训斥我，第二次无视事实直接发脾气闹我。
你话你咁嘅沟通方式，边个人愿意同你沟通。如何可以同你沟通。

---
## 喺屋企
- 以上呢D系最近嘅事情。讲翻以前屋企内部，就系你自己嘅一言堂，其他人讲嘢你都遵从以下呢个模式，
- 当对方想法同你唔一样嘅时候你就
    1. 人身攻击训斥对方，要么就系丈住你所谓社会阅历丰富，要么就系丈住你系屋企赚钱最多嘅人。其他人能力不如你自然只有你正确。
    2. 屋企钱都系你出嘅，我地冇出钱自然冇说话权，只有你有说话嘅权力。
- 咁样自然就系你讲嗮，根本就冇所谓以事论事。
- 喺你睇嚟，屋企因为都系你出钱嘅，所以其他人根本冇同你平等对话嘅权利，所谓嘅沟通不过系你将你嘅讲法强加于他人嘅过程而唔存在任何你有问题嘅可能性。
---
## 总结
- 所以我同你讲嘢系得不到任何尊重嘅，所有嘅对话只能建立在我欠你，我低你一等嘅背景之上。
- 首先以上系我点解唔关心屋企嘅嘢嘅原因，因为你想要嘅所谓关心，其实系你想揾一个将你嘅想法强加于我嘅机会而已。
- 当然事实上自从我搬出去住之后，我系可以唔听你讲嘅嘢嘅，所以你并强迫唔到我去做乜嘢。
- 然后你继续咁样做，系因为你想挽回，或者讲重新确立你作为父亲家长嘅权威，所以当我传达出同你唔同嘅想法，甚至我只不过系阐述事实你都会误会成我嘅反抗，你就会产生以上嘅第一次同第二次嘅行为，就算我冇错，你都必须通过训斥我嚟找回你嘅权威性。

---
# 第二章读前须看视频
**就以这个为例，我这是想要跟你沟通，但是你敢全部看完吗？**
（播放量基本都超过10万甚至100万，并非我的个人看法）
- [部分中国家长有多愚昧？](https://www.bilibili.com/video/BV14T4y1B7qb/?spm_id_from=333.788.recommend_more_video.5&vd_source=5fe1c9eeb5f17f601f252e49ff78cce2)
- [心理咨询师告诉我的9个原生家庭残酷真相：为什么我们都想逃离原生家庭](https://www.bilibili.com/video/BV1aG4y1Q7cp/?spm_id_from=333.880.my_history.page.click&vd_source=5fe1c9eeb5f17f601f252e49ff78cce2)
- [回家感悟：世上本有很多路，父母一堵，便没有了路](https://www.bilibili.com/video/BV1gA411o7jj/?vd_source=5fe1c9eeb5f17f601f252e49ff78cce2)
- [为什么和父母无法沟通？](https://www.bilibili.com/video/BV1yr4y1u7DG/?spm_id_from=333.788&vd_source=5fe1c9eeb5f17f601f252e49ff78cce2)
- [你除了会催孩子学习之外，你还会做什么？](https://www.bilibili.com/video/BV1Vd4y1s7x9/?vd_source=5fe1c9eeb5f17f601f252e49ff78cce2)
- [所有玩游戏的孩子都是会遵守规则的孩子。](https://www.bilibili.com/video/BV1dt4y1M7ds/?vd_source=5fe1c9eeb5f17f601f252e49ff78cce2)
- [因为孩子高兴，所以我高兴。](https://www.bilibili.com/video/BV1q44y1U7pB/?vd_source=5fe1c9eeb5f17f601f252e49ff78cce2)

---
# 第二章 权威的解构
## 权威性
- 你的权威性主要来自于封建式家庭结构嘅父权。
- 直接嚟讲，就系因为你系整个家庭嘅经济来源，所以你嘅妻儿子女都系你嘅所有物。
- 我地必须要依靠你赚钱先得以生活，自然你喺家庭里面就有不可动摇权威性。
- 可能以前爷爷家庭就系咁，所以轮到你做父亲你就采取一样嘅方法。
- 但系正如我所写嘅，呢种属于过去嘅封建式家庭，系落后嘅，不合理嘅，不符合现代嘅。
- 要霖清楚呢个，最简单就睇今时今日中国嘅生育率断崖式下降你就明白。社会发展到今时今日，无论如何物质条件比过去系好好多了，然而却更多人觉得「生不起」，讲明现代家庭早就已经唔系基础嘅物质条件可以决定了。
- 所以我想讲嘅系，抛开作为你提供作为封建家庭权威性来源嘅基础物质条件，从一个现代家庭去衡量，你系唔系一个合格嘅父亲。

## 责任
### 你回想一下，你作为父亲，除咗保证基础嘅物质条件之外，你对我尽过乜嘢责任。
- 我学业上嘅嘢，你帮唔上任何忙。你除咗关心过我成绩单上嘅数字之外，你做过乜嘢。然而我一样被要求要取得好成绩。然而我逐渐长大先发现我其实处于一个非常唔公平嘅竞争环境，你口中果D中意学习嘅同学，成绩好嘅同学，人哋嘅父母系咩学历，人哋嘅父母系如何花时间教育距哋嘅细路。人哋自细喺高知识分子家庭长大耳濡目染，等到开始上学，学习又有父母嘅帮助。然而我系乜都冇，即使如此，我都取得比大部分呢D人更好嘅成绩，然而我却冇得到任何比距地更好嘅回报，甚至我父亲依然对我各种不满
- 除了学业成绩你根本冇真正关心过我。我兴趣爱好系玩游戏，然而你非但冇了解过任何我玩嘅游戏，冇试图同我建立同样嘅兴趣爱好，反而只会不断训斥我玩游戏，质问我玩游戏有乜用。你觉得玩游戏影响学习，咁你除咗简单粗暴地规定我玩游戏嘅时间之外，有冇霖过更好嘅方法，你有冇霖过如何令我唔玩游戏都可以缓解学习压力，可以开心？
- 你总共带过我去玩几次？游乐园你有冇带过我去，稍微远D地方嘅旅行你有冇带过我去。我生日你有冇同我过过？除咗你总系拿出嚟讲嘅供我供书教学，吃饱穿暖，你仲有做过咩亲自使我开心嘅嘢？
- 你成日话我要自己出去长见识，你就得把口讲，你有冇亲自带过我入门任何嘢？就讲我大学时候放暑假跟你去工地，你就只管忙你工作，我结束了咩都冇学到，咩都冇做过，你永远觉得咩都应该我自己主动做，我咩都唔识我可以点。你有冇考虑过呢D嘢。
- 等等...
- 凡此种种，总之，除咗供书教学，吃饱穿暖，你咩都冇帮到过我，然而你对我嘅要求却相当高。即使我考上211大学，你都睇唔起，我都冇得到任何奖励。我就客观讲，211大学录取率不足5%，而我喺学业上客观上讲已经达到前5%了。相比起来，你扪心自问，既然你负责揾钱，你是否系中国前5%甚至10%嘅有钱人。你作为父亲，你又是否比95%嘅父亲做得更好？当你睇咩最强大脑，非你莫属呢D综艺节目羡慕人哋嘅能力嘅时候，你是否霖过你作为一个父亲又是否比人哋父亲付出更多？我只感觉你当我系一个物品，一台机器，只要俾咗钱，我就应该产出你希望嘅成绩。做父母其实系非常大嘅学问，但系你又何曾学习过，研究过呢。当我同你讲出不满嘅时候，你又何曾认真霖过系你自己嘅问题呢。
- 以前我仲系学生嘅时候，你总系觉得你赚钱系最辛苦嘅，你有冇霖过我嘅辛苦。我付出努力，却获取唔到任何我自由支配嘅金钱，而且学习如此枯燥我甚至难以获取成就感，好唔容易可以玩游戏，亦都从来不被认可，我喺屋企冇说话嘅权力。而你付出努力，赚取金钱，就有一个家庭供你支配，你想做乜冇人会对你说教，你工作做好了就可以获取成就感。以前你地总系中意话出社会如何如何辛苦，然而根本唔系呢回事，系你地根本错误估计咗我果个年代学习嘅辛苦。你觉得你当年考上大学读唔上非常遗憾所以觉得读书非常美好，事实上我果个时代，宜家时代嘅读书同你当时可能根本唔系一个概念。你睇下宜家几多读书读到抑郁，自杀嘅。唔系因为宜家呢一代人弱，而系因为读书竞争越发激烈，内容越发难，同你果个年代其实唔系一个概念。

---
## 总结
- **我想讲嘅嘢，其实好简单，从客观上讲，其实我作为你个仔，身上嘅基因来自于你，成长环境来自于你，所有都来自于你，所以如果你觉得我唔系一个好儿子，原因只有可能喺你身上，然而你又何曾反思过，何曾为改进自己学习过。**
- **你叫我吸血鬼，白眼狼，系因为你依然系封建家庭嘅想法，子女系父母所有物，子女长大就必须回报家庭。但系你自己都未曾做一个合格嘅父亲，又从何要求子女做合格嘅子女。**
- **你觉得你花咁多钱养我咁大却咩都无法要求非常唔公平，但系你又有冇问过我是否原因嚟到呢个世界上，你可以选择是否生育，我却冇办法选择是否成为你的儿子，这样对我又是否公平。**

---
# 最后
- 如果以上内容你连心平气和带有理性睇完都做唔到，你可以想象我点解同你沟通唔到。
- 我只想你可以当我系一个独立嘅人，平等同我对话，我该请你饮茶食饭一样会请，我一样孝顺你呢个老窦。
- 你如果以一个长辈嘅身份俾我建议我觉得开心会同你多沟通，但系你要说教我，你要教训我就免了。
